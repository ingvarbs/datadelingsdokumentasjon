---
slug: /datadeling/hva-er/
title: Hva er IntArk?
---

IntArk er både en integrasjonsarkitektur og en plattform, som muliggjør og
forenkler samarbeidet rundt integrasjoner og deling av data i
kunnskapssektoren. IntArk setter felles føringer for hvordan dele data
enklere og likere, og gir deg verktøy og hjelp til å gjøre dette. Arkitekturen
fokuserer per nå på integrasjoner, men inkluderer også informasjonsforvaltning.

Arkitekturen baserer seg på [referansearkitekturen for deling av data i høyere
utdanning og
forskning](https://unit-norge.github.io/unit-ra/main/B%C3%B8ker/Referansearkitektur%20for%20deling%20av%20data%20i%20h%C3%B8yere%20utdanning%20og%20forsking.html),
som er et målbilde for sektoren. IntArk er også bygget opp rundt noen
[prinsipper](/docs/datadeling/prinsippene/).

IntArk er ment å både brukes mellom institusjoner og mot eksterne utenfor
kunnskapssektoren, men den kan også brukes for datadeling internt hos hver
institusjon.

## Fellestjeneste for Datadeling

Sikt leverer IntArk som en fellestjeneste for Datadeling. Fellestjenesten
inkluderer:

| Hva | Inneholder |
| --- | --- |
| Føringer for hvordan dele likt | [Referansearkitektur] og [styringsregler] |
| Hjelp til å dele | Support, rådgivning og [anbefalinger] |
| Verktøy for å dele | [Teknisk plattform] |

<!-- TODO: sjekk om detaljane stemmer med tidlegare presentasjonar. Vurder å lage figur av det - vert finare. -->

[teknisk plattform]: /docs/datadeling/teknisk-plattform
[styringsregler]: /docs/datadeling/styringsregler
[referansearkitektur]: https://unit-norge.github.io/unit-ra/main/B%C3%B8ker/Referansearkitektur%20for%20deling%20av%20data%20i%20h%C3%B8yere%20utdanning%20og%20forsking.html
[anbefalinger]: /docs/datadeling/god-praksis


## Hvorfor IntArk?

Digitaliseringen krever mer datadeling og flere integrasjoner. En felles
integrasjonsarkitektur i universitets- og høgskolesektoren gjør det enklere og
mer effektivt å dele data, både internt hos en institusjon, mellom
institusjoner og med resten av verden.

IntArk fokuserer på det som gir mest verdi for UH-sektoren som helhet.
Løsninger skal kunne samhandle, uavhengig av leverandør og lokasjon.
Prinsippene bidrar til at sektoren henger med i utviklingen og kan tilby
tidsriktige løsninger av høy kvalitet.

Noen gevinster med bruk av IntArk:

* Enklere å samarbeide med andre om datadeling, både internt hos hver
institusjon og mellom institusjonene.

* Enklere å finne og ta i bruk data i andre tjenester.

* Enklere å bytte ut tjenester, siden de er løsere koblet.

* Bruk av anbefalte integrasjonsmønster gir raskere oppdaterte tjenester, som
gjør de mer brukervenlige.


## Mer informasjon

* Se [begrepene brukt i IntArk](/docs/datadeling/begreper/).
* [Om IntArk](/docs/datadeling/om) gir mer bakgrunnsdetaljer om integrasjonsarkitekturen, inkludert føringer for rammeverket.
* [Referansearkitekturen for Datadeling](/docs/datadeling/om/referansearkitektur), som rammeverket bygger på.
* [Bakgrunnen for IntArk](/docs/datadeling/om/bakgrunn) gir historikken til integrasjonsarkitekturen.
* [Styringsmodellen til IntArk](/docs/datadeling/om/styringsmodellen) beskriver modellen som ligger bak oppsettet av IntArk.
